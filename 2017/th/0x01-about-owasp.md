# O เกี่ยวกับ OWASP

## เกี่ยวกับ OWASP

โครงการ Open Web Application Security Project (OWASP)
เป็นชุมชนเปิดที่จัดตั้งขึ้นโดยมีจุดประสงค์เพื่อสร้างแรงขับเคลื่อนและสนับสนุนให้องค์กรต่าง ๆ สามารถพัฒนา จัดซื้อจัดหา และบำรุงรักษา แอปพลิเคชัน และ APIs (Application Programming Interface) ให้มีความน่าเชื่อถือ

ที่ OWASP คุณจะได้พบกับของฟรีและเปิดให้ทุกคนได้ใช้งาน อาทิ:

* เครื่องมือและมาตรฐานการรักษาความปลอดภัยของแอปพลิเคชัน
* หนังสือเกี่ยวกับการทดสอบความปลอดภัยแอปพลิเคชัน การพัฒนาโค้ดอย่างปลอดภัย และการตรวจทานโค้ด
* สไลด์และ[วีดีโอ](https://www.youtube.com/user/OWASPGLOBAL)
* [เอกสารสรุปย่อ (Cheat sheets)](https://www.owasp.org/index.php/OWASP_Cheat_Sheet_Series) ในหัวข้อต่าง ๆ
* มาตรฐานการควบคุมและไลบรารีที่เกี่ยวข้องกับความปลอดภัย
* [คณะย่อยในแต่ละประเทศ ทั่วโลก](https://www.owasp.org/index.php/OWASP_Chapter)
* งานวิจัยที่ทันสมัย
* [งานสัมมนาและประชุมทั่วโลก](https://www.owasp.org/index.php/Category:OWASP_AppSec_Conference).
* [จดหมายข่าว](https://lists.owasp.org/mailman/listinfo).

ศึกษาข้อมูลเพิ่มเติมได้ที่ [https://www.owasp.org](https://www.owasp.org).

เครื่องมือของ OWASP ทุกอย่าง รวมไปถึงเอกสาร สไลด์ วีดีโอ และคณะย่อยในแต่ละประเทศได้เปิดให้ใช้ได้อย่างเสรีแก่ผู้ที่สนใจด้านการพัฒนาการรักษาความปลอดภัยแอปพลิเคชัน

เราสนับสนุนวิธีการรักษาความปลอดภัยด้านแอปพลิเคชัน ในมุมมองของปัญหาทั้ง 3 ด้าน ได้แก่ ด้านบุคลากร ด้านกระบวนการ และด้านเทคโนโลยี เนื่องจากวิธีที่มีประสิทธิภาพที่สุดในการแก้ปัญหาด้านความปลอดภัยของแอปพลิเคชันจำเป็นต้องมีการพัฒนาปรุับปรุงปัญหาต่าง ๆ ในด้านเหล่านี้

OWASP เป็นองค์กรรูปแบบใหม่ เราเป็นอิสระจากธุรกิจเชิงพาณิชย์จึงทำให้เราสามารถเผยแพร่ข้อมูลเกี่ยวกับการรักษาความปลอดภัยแอปพลิเคชันได้อย่างเป็นกลาง สามารถนำไปประยุกต์ใช้งานได้จริง และมีค่าใช้จ่ายที่คุ้มค่า 

OWASP ไม่ได้มีส่วนเกี่ยวข้องกับบริษัทด้านเทคโนโลยีใด ๆ ถึงแม้ว่าข้อมูลเหล่านี้จะเป็นข้อมูลเชิงพาณิชย์ของเทคโนโลยีด้านการรักษาความปลอดภัยต่าง ๆ และ OWASP ยังมีการผลิตเครื่องมือประเภทต่าง ๆ ในรูปแบบของ ความร่วมมือกัน (collaborative) โปร่งใส (transparent) และเปิดเผยสู่สาธรรณะ (open)

สมาคม OWASP เป็นองค์กรที่ไม่แสวงหาผลกำไรที่พิสูจน์ให้เห็นถึงความสำเร็จของโครงการในระยะยาว สมาชิกเกือบทุกคนเป็นอาสาสมัคร รวมไปถึงคณะกรรมการของ OWASP,  ผู้นำคณะย่อย, หัวหน้าโครงการ และสมาชิกโครงการด้วย เราส่งเสริมงานวิจัยด้านการรักษาความปลอดภัยเชิงนวัฒกรรมด้วยการช่วยเหลือด้านเงินทุนและโครงสร้างพื้นฐาน

มาร่วมงานกับเราสิ

## ลิขสิทธิ์ และ ใบอนุญาต

![license](images/license.png)

Copyright © 2003-2017 The OWASP Foundation. This document is released under the Creative Commons Attribution Share-Alike 4.0 license. For any reuse or distribution, you must make it clear to others the license terms of this work.

